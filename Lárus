"KARTÖFLUBÁTAR" öskraði maðurinn við matarvagninn "FÁIÐ HEITA KARTÖFLUBÁTA HÉR!". Lárus reyndi að forða sér því hann vildi ekki verða fyrir þessum ágenga kartöflusölumanni. Lárus var nefnilega að drífa sig heim til að skoða nýja örverusafnið sitt. Hann vissi reyndar ekki að litli bróðir hans hefði hellt niður mjólk yfir allan kassann sem stóð opinn á borðstofuborðinu.
Lárus gekk hröðum skrefum, fullur eftirvæntingar að sjá hversu mikið hefði vaxið, dafnað, breyst. Hann hugsaði um litina sem væru nú mögulega sýnilegir. 

Hugrenningarnir heldu honum upptekinum og áður en hann vissi af var hann kominn heim. Þvílík sorg í bland við ofboðslega reið gaus upp þegar hann sá hvað hafði orðið af örverusafninu.

Hann fór að gráta og öskraði svo eins og hann gat!

Þá kom mamma hans hlaupandi til að sjá hvað væri á seyði.

Þegar hún sá það hjálpuðust þau að við að þurrka mjólkina eins vel og þau gátu.

En þau vissu ekki að sumar örverurnar voru hæstánægðar með mjólkina og voru orðnar feitar og sælar. Lárus myndi seinna um daginn taka upp safnið og skoða í smásjánni sinni og sjá heilan heim sem var ekki þar daginn áður.

Sum misstök eru ekki alslæm og Lárus fyrirgaf bróður sínum fljótlega.
